 **1Thess 4:15** Mert ezt mondjuk nektek az Úr szavával, hogy mi, akik élünk, akik megmaradunk az Úr eljöveteléig, éppen nem előzzük meg azokat, akik elaludtak.

 **1Thess 4:16** Mert maga az Úr riadóval, arkangyal szózatával és isteni harsonával leszáll az égből: és feltámadnak először akik meghaltak volt a Krisztusban;

 **1Thess 4:17** Azután mi, akik élünk, akik megmaradunk, elragadtatunk azokkal együtt a felhőkön az Úr elébe a levegőbe; és ekképpen mindenkor az Úrral leszünk.

---

 **Zsid 9:28** Azonképpen Krisztus is egyszer megáldoztatván sokak bűneinek eltörlése végett, másodszor bűn nélkül jelen meg azoknak, akik őt várják üdvösségükre.

---

 **Jel 1:7** Íme eljő a felhőkkel; és minden szem meglátja őt, még akik őt által szegezték is; és siratja őt e földnek minden nemzetsége. Úgy van. Ámen.

---

 **2Pét 3:9** Nem késik el az ígérettel az Úr, mint némelyek késedelemnek tartják; hanem hosszan tűr értünk, nem akarván, hogy némelyek elvesszenek, hanem hogy mindenki megtérésre jusson.

 **2Pét 3:10** Az Úr napja pedig úgy jő majd el, mint éjjeli tolvaj, amikor az egek ropogva elmúlnak, az elemek pedig megégve felbomlanak, és a föld és a rajta lévő dolgok is megégnek.

 **2Pét 3:11** Mivelhogy azért mindezek felbomlanak, milyeneknek kell lennetek nektek szent életben és kegyességben,

 **2Pét 3:12** Akik várjátok és sóvárogjátok az Isten napjának eljövetelét, amelyért az egek tűzbe borulva felbomlanak, és az elemek égve megolvadnak!

 **2Pét 3:13** De új eget és új földet várunk az ő ígérete szerint, amelyekben igazság lakozik.

 **2Pét 3:14** Annak okáért szeretteim, ezeket várván, **igyekezzetek**, hogy **szeplő nélkül és hiba nélkül** valóknak találjon titeket békességben.

---

 **Máté 24:14** És az Isten országának ez az evangéliuma hirdettetik majd az egész világon, bizonyságul minden népnek; és akkor jő el a vég.

 **Máté 24:20** Imádkozzatok pedig, hogy a ti futástok ne télen legyen, se szombatnapon:

 **Máté 24:21** Mert akkor nagy nyomorúság lesz, amilyen nem volt a világ kezdete óta mind ez ideig, és nem is lesz soha.

 **Máté 24:22** És ha azok a napok meg nem rövidíttetnének, egyetlen ember sem menekülhetne meg; de a választottakért megrövidíttetnek majd azok a napok.

 **Máté 24:24** Mert hamis Krisztusok és hamis próféták támadnak, és **nagy jeleket és csodákat tesznek**, annyira, hogy elhitessék, ha lehet, a választottakat is.

 **Máté 24:27** Mert amiképpen a villámlás napkeletről támad és ellátszik egész napnyugtáig, úgy lesz az ember Fiának eljövetele is.

 **Máté 24:29** Mindjárt pedig ama napok nyomorúságai után a nap elsötétedik, és a hold nem fénylik, és a csillagok az égről lehullanak, és az egeknek erősségei megrendülnek.

 **Máté 24:30** És akkor feltetszik az ember Fiának jele az égen. És akkor sír a föld minden nemzetsége, és meglátják az embernek Fiát eljőni az ég felhőiben nagy hatalommal és dicsőséggel.

 **Máté 24:31** És elküldi az ő angyalait nagy trombitaszóval, és egybegyűjtik az ő választottait a négy szelek felől, az ég egyik végétől a másik végéig.

 **Máté 24:34** Bizony mondom nektek, el nem múlik ez a nemzetség, mígnem mindezek meglesznek.

 **Máté 24:36** Arról a napról és óráról pedig senki sem tud, az ég angyalai sem, hanem csak az én Atyám egyedül.

 **Máté 24:37** Amiképpen pedig a Noé napjaiban vala, akképpen lesz az ember Fiának eljövetele is.

 **Máté 24:38** Mert amiképpen az özönvíz előtt való napokban esznek és isznak vala, házasodnak és férjhez mennek vala, mind ama napig, amelyen Noé a bárkába méne.

 **Máté 24:39** És nem vesznek vala észre semmit, mígnem eljöve az özönvíz és mindnyájukat elragadá: akképpen lesz az ember Fiának eljövetele is.

 __Máté 24:42__ Legyetek hát ébren, mert nem tudjátok, hogy melyik napon jön el Uratok!

 **Máté 24:44** Azért legyetek készen ti is; mert amely órában nem gondoljátok, abban jő el az embernek Fia.

---

 **Ján 14:3** És ha majd elmegyek és helyet készítek nektek, ismét eljövök és magamhoz veszlek titeket; hogy ahol én vagyok, ti is ott legyetek.

---

 **Apcs 1:11** Kik szóltak is: galileabeli férfiak, mit állotok nézve a mennybe? Ez a Jézus, aki felviteték tőletek a mennybe, akképpen jő el, amiképpen láttátok őt felmenni a mennybe.

---

 **Luk 21:34** De vigyázzatok magatokra, hogy valamikor meg ne nehezedjék a ti szívetek dobzódásnak, részegségnek és ez élet gondjainak miatta, és váratlanul reátok ne jöjjön az a nap:

 **Luk 21:35** Mert mintegy tőr, úgy lep meg mindeneket, akik az egész föld színén lakoznak.

 **Luk 21:36** Vigyázzatok azért minden időben, kérvén, hogy méltókká tétessetek arra, hogy elkerüljétek mindezeket, amik bekövetkeznek, és megállhassatok az embernek Fia előtt!

---

 **Jel 22:12** És íme hamar eljövök; és az én jutalmam velem [van], hogy megfizessek mindenkinek, amint az ő cselekedete lesz.

---

 **Tit 2:11** Mert megjelent az Isten üdvözítő kegyelme minden embernek,

 **Tit 2:12** Amely arra tanít minket, hogy megtagadván a hitetlenséget és a világi kívánságokat, mértékletesen, igazán és szentül éljünk a jelenvaló világon:

 **Tit 2:13** Várván ama boldog reménységet és a nagy Istennek és megtartó Jézus Krisztusunknak dicsősége megjelenését;

 **Tit 2:14** **Aki önmagát adta mi értünk, hogy megváltson minket minden hamisságtól, és tisztítson önmagának kiváltképpen való népet, jó cselekedetekre igyekezőt.**

---

 **Máté 16:27** Mert az embernek Fia eljő az ő Atyjának dicsőségében, az ő angyalaival; és akkor megfizet mindenkinek az ő cselekedete szerint.

---

 **Ján 6:40** Az pedig annak az akarata, aki elküldött engem, hogy mindaz, aki látja a Fiút és hisz ő benne, örök élete legyen; és én feltámasszam azt azt utolsó napon.

---

 **Kol 3:4** Mikor a Krisztus, a mi életünk, megjelen, akkor majd ti is, Ő vele együtt, megjelentek dicsőségben.

---

 **1Thess 5:2** Mert igen jól tudjátok ti magatok, hogy az Úrnak napja úgy jő el, mint a tolvaj éjjel.

 **1Thess 5:3** Mert amikor ezt mondják: Békesség és biztonság, akkor hirtelen veszedelem jön rájuk, mint a szülési fájdalom a terhes asszonyra; és semmiképpen meg nem menekednek.

 **1Thess 5:4** De ti, atyámfiai, nem vagytok sötétségben, hogy [az] a nap tolvaj módra lep[het]ne meg titeket.

---

 **1Thess 5:23** Maga pedig a békességnek Istene szenteljen meg titeket mindenestől; és a ti egész valótok, mind lelketek, mind testetek **feddhetetlenül** őriztessék meg a mi Urunk Jézus Krisztus eljövetelére.

---

 **1Ján 2:28** És most, fiacskáim, maradjatok ő benne; hogy mikor megjelenik, bizodalmunk legyen, és meg ne szégyenüljünk előtte az ő eljövetelekor.

---

 **Jak 5:7** Legyetek azért, atyámfiai, béketűrők az Úrnak eljöveteléig. Íme a szántóvető várja a földnek drága gyümölcsét, béketűréssel várja, míg reggeli és estveli esőt kap.

 **Jak 5:8** Legyetek ti is béketűrők, [és] erősítsétek meg szíveteket, mert az Úrnak eljövetele közel van.

 **Jak 5:9** Ne sóhajtozzatok egymás ellen, atyámfiai, hogy el ne ítéltessetek: íme a Bíró az ajtó előtt áll.

---

 **Máté 26:64** Monda neki Jézus: Te mondád. Sőt mondom nektek: Mostantól fogva meglátjátok az embernek Fiát ülni az Istennek hatalmas jobbján, és eljőni az égnek felhőiben.

---

 **Apcs 17:31** Mivelhogy rendelt egy napot, melyen megítéli majd a föld kerekségét igazságban egy férfiú által, kit arra rendelt; bizonyságot tévén mindenkinek, az által, hogy feltámasztá őt halottaiból.

---

 **Jel 16:15** (Íme eljövök, mint a tolvaj. Boldog, aki vigyáz és őrzi az ő ruháit, hogy mezítelenen ne járjon, és meg ne lássák az ő rútságát.)

---

 **Jel 22:20** Ezt mondja, aki ezekről bizonyságot tesz: Bizony hamar eljövök. Ámen, bizony jövel Uram Jézus!

---

 **Jel 3:11** Íme eljövök hamar: tartsd meg ami nálad van, hogy senki el ne vegye a te koronádat.

---

 **Fil 3:20** Mert a mi országunk mennyekben van, honnét a megtartó Úr Jézus Krisztust is várjuk;

 **Fil 3:21** Ki **elváltoztatja** a mi nyomorúságos testünket, hogy hasonló legyen az Ő dicsőséges testéhez, amaz Ő hatalmas munkája szerint, mely által maga alá is vethet mindeneket.

---

 **1Kor 1:7** Úgy, hogy semmi kegyelmi ajándék nélkül nem szűkölködtök, várván a mi Urunk Jézus Krisztusnak megjelenését,

 **1Kor 1:8** Aki meg is erősít titeket mindvégig **feddhetetlenségben**, a mi Urunk Jézus Krisztusnak napján.

---

 **1Pét 1:13** Annak okáért felövezvén elmétek derekait, mint józanok, tökéletesen reménykedjetek abban a kegyelemben, amelyet a Jézus Krisztus hoz nektek, mikor megjelen.

---

 **2Thess 2:8** És akkor fog megjelenni a törvénytaposó, akit megemészt az Úr az ő szájának leheletével, és megsemmisít az ő megjelenésének feltűnésével;

---

 **Ján 5:28** Ne csodálkozzatok ezen: mert eljő az óra, amelyben mindazok, akik a koporsókban vannak, meghallják az ő szavát,

 **Ján 5:29** És kijőnek; akik a jót cselekedték, az élet feltámadására; akik pedig a gonoszt művelték, a kárhozat feltámadására.

---

 **Júd 1:14** Ezekről is prófétált pedig Énok, aki Ádámtól fogva a hetedik volt, mondván: Íme eljött az Úr az ő sok ezer szentjével,

 **Júd 1:15** Hogy ítéletet tartson mindenek felett, és feddőzzék mindazok ellen, akik közöttük istentelenek, istentelenségüknek minden cselekedetéért, amelyekkel istentelenkedtek, és minden kemény beszédért, amelyet az istentelen bűnösök szóltak ő ellene.

---

 **Júd 1:21** Tartsátok meg magatokat Istennek szeretetében, várván a mi Urunk Jézus Krisztusnak irgalmasságát az örök életre.

 **Júd 1:24** Annak pedig, aki titeket a bűntől megőrízhet, és az ő dicsősége elé állíthat **feddhetetlenségben** nagy örömmel,

 **Júd 1:25** Az egyedül bölcs Istennek, a mi megtartónknak, dicsőség, nagyság, erő és hatalom most és mind örökké. Ámen.

---

 **1Thess 3:13** Hogy erősekké tegye a ti szíveteket, **feddhetetlenekké** a szentségben, a mi Istenünk és Atyánk előtt, amikor eljő a mi Urunk Jézus Krisztus minden ő szentjeivel egyetemben.

---

 **1Kor 4:5** Azért idő előtt semmit se ítéljetek, míg el nem jő az Úr, aki egyrészt világra hozza a sötétségnek titkait, másrészt megjelenti a szíveknek tanácsait; és akkor mindenkinek az Istentől lészen a dicsérete.

---

 **Máté 25:13** Vigyázzatok azért, mert sem a napot, sem az órát nem tudjátok, amelyen az embernek Fia eljő.

---

 **Márk 8:38** Mert valaki szégyell engem és az én beszédeimet e parázna és bűnös nemzetség között, az embernek Fia is szégyellni fogja azt, mikor eljő az ő Atyja dicsőségében a szent angyalokkal.

 **Luk 9:26** Mert valaki szégyell engem és az én beszédemet, az embernek Fia is szégyellni fogja azt, mikor eljő az ő dicsőségével, és az Atyáéval és a szent angyalokéval.

---

 **1Kor 11:26** Mert valamennyiszer eszitek e kenyeret és isszátok e pohárt, az Úrnak halálát hirdessétek, amíg eljövend.

---

 **1Ján 3:2** Szeretteim, most Isten gyermekei vagyunk, és még nem lett nyilvánvalóvá, hogy mivé leszünk. De tudjuk, hogy ha nyilvánvalóvá lesz, hasonlókká leszünk Ő hozzá; mert meg fogjuk őt látni, amint van.

 **1Ján 3:3** És akiben megvan ez a reménység Ő iránta, az mind megtisztítja ő magát, amiképpen Ő is tiszta.

---

 **2Tim 4:8** Végezetre eltétetett nekem az igazság koronája, melyet megád nekem az Úr ama napon, az igaz Bíró; nemcsak nekem pedig, hanem mindazoknak is, akik vágyva várják az ő megjelenését.

---

 **Máté 25:31** Mikor pedig eljő az embernek Fia az ő dicsőségében, és ő vele mind a szent angyalok, akkor beül majd az ő dicsőségének királyi székébe.

---

 **Luk 12:40** Ti is azért legyetek készek: mert amely órában nem gondolnátok, abban jő el az embernek Fia.

---

 **Ján 5:22** Mert az Atya nem ítél senkit, hanem az ítéletet egészen a Fiúnak adta;

---

 **1Pét 5:4** És mikor megjelenik a főpásztor, elnyeritek a dicsőségnek hervadatlan koronáját.

---

 **1Pét 4:13** Sőt, amennyiben részetek van a Krisztus szenvedéseiben, örüljetek, hogy az ő dicsőségének megjelenésekor is vigadozva örvendezhessetek.

---

 **Jel 19:11** És látám, hogy az ég megnyílt, és íme vala egy fehér ló, és aki azon ül vala, hívatik vala Hívnek és Igaznak, és igazságosan ítél és hadakozik.

 **Jel 19:12** És az ő szemei olyanok, mint a tűzláng; és az ő fején sok korona; az ő neve fel vala írva, amit senki nem tud, csak ő maga.

 **Jel 19:13** És vérrel hintett ruhába vala öltöztetve és a neve Isten igéjének neveztetik.

 **Jel 19:14** És mennyei seregek követik vala őt fehér lovakon, fehér és tiszta gyolcsba öltözve.

 **Jel 19:15** És az ő szájából éles kard jő vala ki, hogy azzal verje a pogányokat; és ő fogja azokat legeltetni vasvesszővel; és ő nyomja a mindenható Isten haragja hevének borsajtóját.

 **Jel 19:16** És az ő ruháján és tomporán oda vala írva az ő neve: királyoknak Királya, és uraknak Ura.

---

 **Jel 19:20** És megfogaték a fenevad, és ő vele együtt a hamis próféta, aki a csodákat tette ő előtte, amelyekkel elhitette azokat, akik a fenevad bélyegét felvették, és akik imádták annak képét: ők ketten elevenen a kénkővel égő tüzes tóba vettetének:

---

 **Fil 1:6** Meg lévén győződve arról, hogy aki elkezdette bennetek a jó dolgot, elvégezi a Krisztus Jézusnak napjáig:

---

 **1Pét 4:7** A vége pedig mindennek közel van. Annak okáért legyetek mértékletesek és józanok, hogy imádkozhassatok.

---

 **Zsid 10:37** Mert még vajmi kevés idő, és aki eljövendő, eljő és nem késik.

---

 **Zsid 10:24** És ügyeljünk egymásra, a szeretetre és jó cselekedetekre való felbuzdulás végett,

 **Zsid 10:25** El nem hagyván a magunk gyülekezetét, amiképpen szokásuk némelyeknek, hanem intvén egymást annyival inkább, mivel látjátok, hogy ama nap közelget.

---

 **1Tim 6:14** Hogy tartsd meg a parancsolatot mocsoktalanul, feddhetetlenül a mi Urunk Jézus Krisztus megjelenéséig,

---

 **2Tim 4:1** Kérlek azért az Isten és Krisztus Jézus színe előtt, aki ítélni fog élőket és holtakat az ő eljövetelekor és az ő országában.

---

 **Fil 1:10** Hogy megítélhessétek, hogy mi a rossz és mi a jó; hogy legyetek **tiszták** és botlás nélkül valók a Krisztusnak napjára;

---

 **1Thess 1:10** És várjátok az Ő Fiát az égből, akit feltámasztott a halálból, a Jézust, aki megszabadít minket amaz eljövendő haragtól.

---

 __Luk 18:7__ Hát az Isten nem áll-e bosszút az ő választottaiért, kik ő hozzá kiáltanak éjjel és nappal, ha hosszútűrő is irántuk?
 __Luk 18:8__ Mondom nektek, hogy bosszút áll értük hamar. Mindazáltal az embernek Fia mikor eljő, avagy talál-e hitet e földön?

---

