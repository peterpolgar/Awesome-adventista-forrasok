A régi Károli Gáspár féle Bibliafordításban __143__-szor szerepel a „__szombat__”-tal kezdődő szavak száma.

__A Szombat eredete, teremtés:__

 **1Móz 2:2** Mikor pedig elvégezé Isten hetednapon az ő munkáját, amelyet alkotott vala, megszűnék a hetedik napon minden munkájától, amelyet alkotott vala.

 **1Móz 2:3** És megáldá Isten a hetedik napot, és megszentelé azt; mivelhogy azon szűnt vala meg minden munkájától, melyet teremtve szerzett vala Isten.

---

__A Szombat kijelentése a Sínai hegyi törvényadás előtt:__

 **2Móz 16:23** Ő pedig monda nekik: Ez az, amit az Úr mondott: A holnap nyugalom napja, az Úrnak szentelt szombat; amit sütni akartok, süssétek meg, és amit főzni akartok, főzzétek meg; ami pedig megmarad, azt mind tegyétek el magatoknak reggelre.

 **2Móz 16:25** És monda Mózes: Ma egyétek azt meg, mert ma az Úrnak szombatja van; ma nem találjátok azt a mezőn.

 **2Móz 16:26** Hat napon szedjétek azt, de a hetedik napon szombat van, akkor nem lesz.

 **2Móz 16:27** És lőn hetednapon: kimenének a nép közül, hogy szedjenek, de nem találának.

 **2Móz 16:28** És monda az Úr Mózesnek: Meddig nem akarjátok megtartani az én parancsolataimat és törvényeimet?

 **2Móz 16:29** Lássátok meg! az Úr adta nektek a szombatot; azért ad ő nektek hatodnapon két napra való kenyeret. Maradjatok veszteg, ki-ki a maga helyén; senki se menjen ki az ő helyéből a hetedik napon.

 **2Móz 16:30** És nyugoszik vala a nép a hetedik napon.

---

__A Tízparancsolatból:__

 **2Móz 20:8** Megemlékezzél a szombatnapról, hogy megszenteljed azt.

 **2Móz 20:9** Hat napon át munkálkodjál, és végezd minden dolgodat;

 **2Móz 20:10** De a hetedik nap az Úrnak a te Istenednek szombatja: semmi dolgot se tégy azon se magad, se fiad, se leányod, [se] szolgád, se szolgálóleányod, se barmod, se jövevényed, aki a te kapuidon belül van;

 **2Móz 20:11** Mert hat napon teremté az Úr az eget és a földet, a tengert és mindent, ami azokban van, a hetedik napon pedig megnyugovék. Azért megáldá az Úr a szombat napját, és megszentelé azt.

---

__A szombat jel:__

 **2Móz 31:12** Azután szóla az Úr Mózesnek, mondván:

 **2Móz 31:13** Te szólj az Izrael fiainak, mondván: Az én szombatjaimat bizony megtartsátok; mert jel az én közöttem és ti köztetek nemzetségről nemzetségre, hogy megtudjátok, hogy én vagyok az Úr, aki titeket megszentellek.

 **2Móz 31:14** Megtartsátok azért a szombatot; mert szent az ti nektek. Aki azt megrontja, halállal lakoljon. Mert valaki munkát végez azon, annak lelke irtassék ki az ő népe közül.

 **2Móz 31:15** Hat napon munkálkodjanak, a hetedik nap pedig a nyugodalomnak szombatja az Úrnak szentelt [nap]: valaki szombatnapon munkálkodik, megölettessék.

 **2Móz 31:16** Megtartsák azért az Izrael fiai a szombatot, megszentelvén a szombatot nemzetségről nemzetségre, örök szövetségül.

 **2Móz 31:17** Legyen közöttem és az Izrael fiai között örök jel ez; mert hat napon teremtette az Úr a mennyet és a földet, hetednapon pedig megszűnt és megnyugodott.

 **Ez 20:10** És kihozám őket Egyiptom földjéről, s vivém őket a pusztába.

 **Ez 20:11** És adám nekik parancsolataimat, és törvényeimet kijelentém nekik, melyeket az ember ha cselekszik, él azok által.

 **Ez 20:12** És adám nekik szombatjaimat is, hogy legyenek jegyül köztem és ő közöttük; hogy megtudják, hogy én vagyok az Úr, az ő megszentelőjük.

 **Ez 20:20** És az én szombatjaimat megszenteljétek, hogy legyenek jegyül én köztem és tiköztetek, hogy megtudjátok, hogy én vagyok az Úr, a ti Istenetek.

 **2Móz 35:1** És egybegyűjté Mózes az Izrael fiainak egész gyülekezetét, és monda nekik: Ezek azok a dolgok, amelyeket parancsolt az Úr, hogy cselekedjétek:

 **2Móz 35:2** Hat napon át munkálkodjatok; a hetedik nap pedig szent legyen előttetek, az Úr nyugodalmának szombatja. Valaki azon munkálkodik, megölettessék.

 **2Móz 35:3** Ne gerjesszetek tüzet a ti házaitokban szombatnapon.

---

__Szombatok szombatja, engesztelés napja:__

 **3Móz 16:29** Örökkévaló rendtartás legyen ez nálatok: a hetedik hónapban, a hónapnak tizedikén sanyargassátok meg magatokat és semmi munkát ne végezzetek, se a bennszülött, se a közöttetek tartózkodó jövevény.

 **3Móz 16:30** Mert ezen a napon engesztelés lesz értetek, hogy megtisztítson titeket; minden bűnötöktől megtisztultok az Úr előtt.

 **3Móz 16:31** Szombatok szombatja ez nektek, sanyargassátok meg azért magatokat; örökkévaló rendtartás ez.

 **3Móz 16:32** És végezzen engesztelést a pap, akit felkennek, és akit az ő tisztére felavatnak, hogy paposkodjék az ő atyja helyett, és öltözködjék a gyolcs ruhákba, a szent ruhákba:

 **3Móz 16:33** És végezzen engesztelést a szentek szentjéért, és a gyülekezet sátoráért, és az oltárért is végezzen engesztelést, sőt a papokért és az egész összegyülekezett népért is engesztelést végezzen.

 **3Móz 16:34** És örökkévaló rendtartás legyen ez nálatok, hogy egyszer egy esztendőben engesztelést végezzenek Izrael fiainak minden bűnéért. És úgy cselekedék, amint megparancsolta vala az Úr Mózesnek.

 **3Móz 19:1** Szóla ismét az Úr Mózesnek, mondván:

 **3Móz 19:2** Szólj Izrael fiainak egész gyülekezetéhez, és mondd nekik: Szentek legyetek, mert én az Úr, a ti Istenetek szent vagyok.

 **3Móz 19:3** Az ő anyját és atyját minden ember tisztelje, és az én szombatjaimat megtartsátok. Én vagyok az Úr, a ti Istenetek.

 **3Móz 19:30** Az én szombatjaimat megtartsátok; szenthelyemet tiszteljétek. Én vagyok az Úr.

---

__Szent gyülekezés napja:__

 **3Móz 23:1** Szóla ismét az Úr Mózesnek, mondván:

 **3Móz 23:2** Szólj Izrael fiainak, és mondd meg nekik az Úrnak ünnepeit, amelyeken szent gyülekezésekre kell összegyülekeznetek. Ezek azok az én ünnepeim:

 **3Móz 23:3** Hat napon át munkálkodjatok, a hetedik napon nyugodalomnak, szent gyülekezésnek szombatja van, semmi dolgot ne végezzetek: az Úrnak szombatja legyen az minden lakhelyeteken.

---

__Szombatév:__

 **3Móz 25:1** Szóla ismét az Úr Mózesnek a Sinai hegyen, mondván:

 **3Móz 25:2** Szólj Izrael fiainak és mondd meg nekik: Mikor bementek a földre, amelyet én adok nektek, nyugodjék meg a föld az Úrnak szombatja szerint.

 **3Móz 25:3** Hat esztendőn át vesd a te szántóföldedet, és hat esztendőn át messed a te szőlődet, és takarítsd be annak termését;

 **3Móz 25:4** A hetedik esztendőben pedig szombati nyugodalma legyen a földnek, az Úrnak szombatja: szántóföldedet ne vesd be, és szőlődet meg ne mesd.

 **3Móz 25:5** Ami a te tarló földeden magától terem, le ne arasd, és ami a te metszetlen szőlődön terem, meg ne szedjed; mert nyugalom esztendeje lesz az a földnek.

 **3Móz 25:6** És amit a föld az ő szombatján terem, legyen az eledelül nektek: neked, szolgádnak, szolgáló leányodnak, béresednek és zsellérednek, akik nálad tartózkodnak;

 **3Móz 25:7** A te barmodnak is és a vadnak, amely a te földeden van, legyen annak minden termése eledelül.

 **3Móz 26:2** Az én szombatjaimat megtartsátok, és az én szenthelyemet tiszteljétek. Én vagyok az Úr.

---

__A fogságkor örül a föld az ő szombatjainak:__

 **3Móz 26:33** Titeket pedig elszélesztelek a pogány népek közé, és kivont fegyverrel [űzetlek] titeket, és pusztasággá lesz a ti földetek, városaitok pedig sivataggá.

 **3Móz 26:34** Akkor örül a föld az ő szombatjainak az ő pusztaságának egész ideje alatt, ti pedig a ti ellenségeitek földjén lesztek; akkor nyugodni fog a föld és örül az ő szombatjainak.

 **3Móz 26:35** Pusztaságának egész ideje alatt nyugodni fog, mivelhogy nem nyugodott a ti szombatjaitokon, mikor rajta laktatok.

 **3Móz 26:43** A föld tehát pusztán hagyatik tőlük, és örül az ő szombatjainak, amíg pusztán marad tőlük, ők pedig békével szenvedik bűnüknek büntetését, azért, mert megvetették az én ítéleteimet, és megutálta lelkük az én rendeléseimet.

 **2Krón 36:20** És akik a fegyver elől megmenekültek, azokat elhurcolta Babilóniába, és neki és fiainak szolgáivá lettek mindaddig, míg a perzsiai birodalom fel nem támadott;

 **2Krón 36:21** Hogy beteljesedjék az Úrnak Jeremiás szája által [mondott] beszéde, míg lerója a föld az ő szombatjait, mert az elpusztulás egész ideje alatt nyugovék, hogy betelnének a hetven esztendők.

---

__Szombatrontó büntetése:__

 **4Móz 15:32** Mikor pedig Izrael fiai a pusztában valának, találának egy férfiat, ki fát szedeget vala szombatnapon.

 **4Móz 15:33** És elvivék azt, akik találták vala azt fát szedegetni, Mózeshez és Áronhoz és az egész gyülekezethez.

 **4Móz 15:34** És őrizet alá adák azt, mert nem vala kijelentve, mit kelljen vele cselekedni.

 **4Móz 15:35** És monda az Úr Mózesnek: Halállal lakoljon az a férfi, kövezze őt agyon az egész gyülekezet a táboron kívül.

 **4Móz 15:36** Kivivé azért őt az egész gyülekezet a táboron kívül, és agyon kövezék őt, és meghala, amiképpen parancsolta vala az Úr Mózesnek.

---

__Tízparancsolat ismétlésében:__

 **5Móz 5:12** Vigyázz a szombatnak napjára, hogy megszenteld azt, amiképpen megparancsolta neked az Úr, a te Istened.

 **5Móz 5:13** Hat napon át munkálkodjál, és végezd minden dolgodat.

 **5Móz 5:14** De a hetedik nap az Úrnak, a te Istenednek szombatja: semmi dolgot se tégy azon, [se] magad, se fiad, se leányod, se szolgád, se szolgálóleányod, se ökröd, se szamarad, és semminemű barmod, se jövevényed, aki a te kapuidon belül van, hogy megnyugodjék a te szolgád és szolgálóleányod, mint te magad;

 **5Móz 5:15** És megemlékezzél róla, hogy szolga voltál Egyiptom földén, és kihozott onnan téged az Úr, a te Istened erős kézzel és kinyújtott karral. Azért parancsolta neked az Úr, a te Istened, hogy a szombat napját megtartsad.

---

__Adás-vétel szombaton:__

 **Neh 10:31** És hogy a föld népeitől, akik árukat és mindenféle gabonát hoznak szombatnapon eladni, nem fogunk venni tőlük szombaton és [egyéb] szent napon, és hogy nem fogjuk bevetni a földet a hetedik esztendőben, és elengedünk minden tartozást.

Neh 13:15-22

Zsoltár, ének szombat napra. 92. zsoltár

 **Ézs 56:2** Boldog ember, aki ezt cselekszi, és az ember fia, aki ahhoz ragaszkodik! aki megőrzi a szombatot, hogy meg ne fertőztesse azt, és megőrzi kezét, hogy semmi gonoszt ne tegyen.

 **Ézs 56:4** Mert így szól az Úr a herélteknek: Akik megőrzik szombatjaimat és szeretik azt, amiben gyönyörködöm, és ragaszkodnak az én szövetségemhez:

 **Ézs 56:5** Adok nekik házamban és falaimon belül helyet, és oly nevet, amely jobb, mint a fiakban és lányokban [élő név]; örök nevet adok nekik, amely soha el nem vész;

 **Ézs 56:6** És az idegeneket, akik az Úrhoz adák magukat, hogy neki szolgáljanak és hogy szeressék az Úr nevét, hogy Ő neki szolgái legyenek; mindenkit, aki megőrzi a szombatot, hogy meg ne fertőztesse azt, és a szövetségemhez ragaszkodókat:

---

__Szombaton nem szabad kedvtelésünket űzni:__

 **Ézs 58:13** Ha megtartóztatod szombaton lábadat, és nem űzöd kedvtelésedet szent napomon, és a szombatot gyönyörűségnek hívod, az Úr szent és dicsőséges [napjá]nak, és megszenteled azt, dolgaidat nem tevén, foglalkozást sem találván, [hamis] beszédet sem szólván:

 **Ézs 58:14** Akkor gyönyörűséged lesz az Úrban; és én hordozlak a föld magaslatain, és azt művelem, hogy Jákóbnak, atyádnak örökségével élj; mert az Úr szája szólt!

---

__Szombat az új földön:__

 **Ézs 66:22** Mert mint az új egek és az új föld, amelyeket én teremtek, megállnak én előttem, szól az Úr, azonképpen megáll a ti magvatok és nevetek;

 **Ézs 66:23** És lesz, hogy hónapról-hónapra és szombatról-szombatra eljő minden test engem imádni, szól az Úr.

---

__Ne hordjunk terhet szombaton:__

 **Jer 17:21** Ezt mondja az Úr: Vigyázzatok a ti lelketekre, és ne hordjatok terhet szombat-napon, se Jeruzsálem kapuin be ne vigyetek!

 **Jer 17:22** Házaitokból se vigyetek ki terhet szombat-napon, és semmi munkát ne végezzetek, hanem szenteljétek meg a szombat-napot, úgy amint atyáitoknak megparancsoltam!

 **Jer 17:23** De ők nem hallgattak, és fülüket sem hajtották rá, hanem megkeményítették nyakukat, hogy ne halljanak, és az oktatást be ne vehessék.

 **Jer 17:24** Pedig ha szívesen hallgattok reám, ezt mondja az Úr, és nem visztek be terhet e város kapuin szombat-napon, és megszentelitek a szombat-napot, úgy hogy semmi dolgot nem végeztek azon:

 **Jer 17:25** Akkor e város kapuin királyok és fejedelmek fognak bevonulni, akik a Dávid székén ülnek, szekereken és lovakon járnak, mind maguk, mind fejedelmeik, Júdának férfiai és Jeruzsálemnek lakosai, és e városban lakni fognak mindörökké.

 **Ez 44:24** És peres ügyben ők álljanak elő ítélni, az én törvényeim szerint ítéljék meg azt; és tanításaimat s rendeléseimet megtartsák minden ünnepemen, és az én szombatjaimat megszenteljék.

---

__Szombat imádság napja:__

 **Ez 46:3** És leborulva imádkozzék az ország népe ugyanannak a kapunak bejáratánál a szombatokon és az újholdnak napjain az Úr előtt.

---

**Újszövetség**

 **Máté 12:1** Abban az időben a vetéseken át haladt Jézus szombatnapon; tanítványai pedig megéheztek, és kezdték a kalászokat tépni és enni.

 **Máté 12:2** Látván pedig ezt a farizeusok, mondának neki: Íme a te tanítványaid azt cselekszik, amit nem szabad szombatnapon cselekedni.

 **Máté 12:3** Ő pedig monda nekik: Nem olvastátok-e, mit cselekedett Dávid, mikor megéhezett vala ő és akik vele valának?

 **Máté 12:4** Hogyan ment be az Isten házába, és ette meg a szentelt kenyereket, amelyeket nem vala szabad megennie neki, sem azoknak, akik ő vele valának, hanem csak a papoknak?

 **Máté 12:5** Vagy nem olvastátok-e a törvényben, hogy szombatnapon megtörik a papok a szombatot a templomban és nem vétkeznek?

 **Máté 12:6** Mondom pedig nektek, hogy a templomnál nagyobb van itt.

 **Máté 12:7** Ha pedig tudnátok, mi ez: Irgalmasságot akarok és nem áldozatot, nem kárhoztattátok volna az ártatlanokat.

 **Máté 12:8** Mert a szombatnak is Ura az embernek Fia.

 **Máté 12:9** És távozván onnan, méne az ő zsinagógájukba.

 **Máté 12:10** És íme, vala ott egy elszáradt kezű ember. És megkérdék őt, mondván: Ha szabad-e szombatnapon gyógyítani? hogy vádolhassák őt.

 **Máté 12:11** Ő pedig monda nekik: Kicsoda közületek az az ember, akinek van egy juha, és ha az szombatnapon a verembe esik, meg nem ragadja és ki nem vonja azt?

 **Máté 12:12** Mennyivel drágább pedig az ember a juhnál! Szabad tehát szombatnapon jót cselekedni.

 **Máté 12:13** Akkor monda annak az embernek: Nyújtsd ki a kezedet. És kinyújtá, és olyan éppé lőn, mint a másik.

 **Máté 24:20** Imádkozzatok pedig, hogy a ti futástok ne télen legyen, se szombatnapon:

 **Máté 24:21** Mert akkor nagy nyomorúság lesz, amilyen nem volt a világ kezdete óta mind ez ideig, és nem is lesz soha.

 **Máté 24:22** És ha azok a napok meg nem rövidíttetnének, egyetlen ember sem menekülhetne meg; de a választottakért megrövidíttetnek majd azok a napok.

 **Márk 2:27** És monda nekik: A szombat lőn az emberért, nem az ember a szombatért.

 **Márk 2:28** Annak okáért az embernek Fia a szombatnak is ura.

 **Márk 3:1** És ismét beméne a zsinagógába, és vala ott egy megszáradt kezű ember.

 **Márk 3:2** És lesik vala őt, hogy meggyógyítja-e szombatnapon; hogy vádolhassák őt.

 **Márk 3:3** Akkor monda a megszáradt kezű embernek: Állj elő a középre.

 **Márk 3:4** Azoknak pedig monda: Szabad-e szombatnapon jót vagy rosszat tenni? lelket menteni, vagy kioltani? De azok hallgatnak vala.

 **Márk 3:5** Ő pedig elnézvén őket haraggal, bánkódván szívük keménysége miatt, monda az embernek: Nyújtsd ki a kezedet. És kinyújtá, és meggyógyult a keze és éppé lőn, mint a másik.

 **Luk 6:1** Lőn pedig a [húsvét] szombatját követő második szombaton, hogy a vetések között méne által és az ő tanítványai gabonafejeket szaggatván és azokat kezeikkel kimorzsolván, ettek.

 **Luk 6:2** Némelyek pedig a farizeusok közül mondának nekik: Miért cselekszitek azt, amit szombatnapokon nem szabad cselekedni?

 **Luk 6:3** És felelvén Jézus, monda nekik: Nem olvastátok-e, mit cselekedett Dávid, mikor megéhezett ő és akik vele voltak?

 **Luk 6:4** Mi módon ment be az Úrnak házába és vette el a szent kenyereket és ette meg és adott azoknak is, akik vele voltak, amelyeket [pedig] nem szabad megenni, hanem csak a papoknak?

 **Luk 6:5** És monda nekik: Az embernek Fia ura a szombatnak is.

 **Luk 6:6** Lőn pedig más szombaton is, hogy ő a zsinagógába méne és taníta, és vala ott egy ember, akinek a jobb keze száradt volt.

 **Luk 6:7** Az írástudók és farizeusok pedig leselkedének ő utána, ha vajon gyógyít-e majd szombatnapon, hogy vádat találjanak ellene.

 **Luk 6:8** Ő pedig tudván azoknak gondolatait, monda a száradt kezű embernek: Kelj fel és állj elő! És felkelvén, előálla.

 **Luk 6:9** Monda azért nekik Jézus: Valamit kérdek tőletek: Szabad-e szombaton jót tenni, vagy rosszat tenni? az életet megtartani, vagy elveszteni?

 **Luk 6:10** És körültekintve mindnyájukon, monda az embernek: Nyújtsd ki a kezedet! Az pedig úgy cselekedék, és keze oly éppé lőn, mint a másik.

 **Luk 13:14** Felelvén pedig a zsinagógafő, haragudva, hogy szombat[nap]on gyógyított Jézus, monda a sokaságnak: Hat nap van, amelyen munkálkodni kell; azokon jöjjetek azért és gyógyíttassátok magatokat, és ne szombatnapon.

 **Luk 13:15** Felele azért neki az Úr, és monda: Képmutató, szombat[nap] on nem oldja-e el mindenitek az ő ökrét vagy szamarát a jászoltól, és nem viszi-e itatni?

 **Luk 13:16** Hát ezt, az Ábrahám leányát, kit a Sátán megkötözött íme tizennyolc esztendeje, nem kellett-e feloldani e kötélből szombatnapon?

 **Luk 14:3** És felelvén Jézus, szóla a törvénytudóknak és a farizeusoknak, mondván: Szabad-e szombat[nap] on gyógyítani?

 **Luk 14:4** Azok pedig hallgatának. És ő megfogván azt, meggyógyítá és elbocsátá.

 **Luk 14:5** És felelvén nekik, monda: Ki az közületek, akinek szamara vagy ökre a kútba esik, és nem vonja ki azt azonnal szombatnapon?

 **Ján 7:22** Azért Mózes adta nektek a körülmetélkedést (nem mintha Mózestől való volna, hanem az atyáktól): és szombaton körülmetélitek az embert.

 **Ján 7:23** Ha körülmetélhető az ember szombaton, hogy a Mózes törvénye meg ne romoljon; én rám haragszotok-e, hogy egy embert egészen meggyógyítottam szombaton?

 **Ján 7:24** Ne ítéljetek a látszat után, hanem igaz ítélettel ítéljetek!

 **Apcs 15:21** Mert Mózesnek régi nemzedékek óta városonként megvannak a hirdetői, mivelhogy a zsinagógákban minden szombaton olvassák.

 **Kol 2:16** Senki azért titeket meg ne ítéljen evésért, vagy ivásért, avagy ünnep, vagy újhold, vagy szombat dolgában:

 **Zsid 4:9** Annak okáért megvan a szombatja az Isten népének.