# Keresztény zene

## Mi a keresztény zene célja?

Bármilyen keresztény zenének az egyedüli és kizárólagos célja az kellene, hogy legyen, hogy Istent dicsőítse, magasztalja és hálát adjon Neki.

## Mi a világi zene célja?

Alapvetően az, hogy szórakoztasson, relaxáljon. Világi zenét azért hallgatunk, mert örömet okoz nekünk, egyfajta extázist vagy eufórikus hangulatot ad az embernek. Kis túlzással gyakorlatilag olyan a világi zene hatása az emberre, mint egy kábítószernek, és emiatt lehet zene függővé is válni, és ezért van az, hogy egy-egy kedvenc zenénk néha ismétlődően lejátszódik az elménkben, mert ezáltal magunkat szórakoztatva, felszabadulva érezzük.

## Milyen stílusú / műfajú zene a megfelelő keresztény zeneként?

A válasz az, hogy bármilyen. Az, hogy melyik zene stílus megfelelő, az egy teljesen szubjektív dolog, egyéni ízlés kérdése. Egy a lényeg, mégpedig az, hogy csakis Isten dicsőítése legyen a középpontban.

### Mi a probléma a mai világias stílusú keresztény zenékkel?

Nem az a baj, hogy a világias stílus (pl. pop, rock, jazz stb.) nem egyenlő a konzervatív, klasszikus zenei stílussal. Mert aki a konzervatív zenét kedveli, benne ugyanaz az örömérzet jelenhet meg, mint abban a személyben, aki más stílusú zenét hallgat.

Hanem az a baj, hogy a szórakoztatásnak, az emberben az eufória kiváltásának ugyanolyan jelentőséget tulajdonítanak, mint Isten dicsőítésének. Tehát ezeknél már nem csak az a cél, hogy Istent dicsőítsék, hanem az is, hogy közben az ember olyan zenei élményt kapjon, mint amit egy viliági zenétől szokott kapni. Éppen ezért attól, hogy egy világi zene dallamára írnak Isten dicsóítő szöveget, az attól még világi zene marad abban az értelemben, hogy a zene által adott élmény / szórakozástatás megmarad. Ez azért baj, mert ekkor az ember nem tud teljesen az Isten dicsőítésére kocentrálni, mert az eufória, az, hogy jajdejó ezt a zenét hallgatni, elveszi a figyelmet.

### Nem szabad erőltetni a klasszikus / konzervatív vonalat

A fentiek miatt sem a klasszikus / konzervatív, sem bármlyen más zenei stílust nem szabad mérceként állítani. Nem lehet azt mondani, hogy ez a stílus már úgymond túlzás, mert pl. valakinek már az is túlzás, hogyha dobot használnak Isten dicsőítésére, másnál meg ott kezdődik a túlzás, amikor heavy metal stílusban hall keresztény jellegű zenét. Nincs olyan, hogy túlzás, olyan van, hogy létezik sok, különböző hangszer, amiket különféle módokon lehet megszólaltani, és attól, hogy valaki leszűkíti a használatos hangszerek halmazát és használatuk módját, még nem lesz egy zene még jobban Istent dicsőítő.

## Akkor hogyan hallgassunk zenét?

Én azt mondom, hogy különítsük el a két zenei műfajt: a keresztény zene fókuszáljon teljesen Istenre, és kerülje azt, hogy olyan extázis élményt adjon, mint egy világi zene. Én azt tanácsolom, ne keverjük a két műfajt, mindegyik maradjon meg annak, amire való, a keresztény zene Isten dicsőítésére, a világi zene pedig a szórakoztatásra és relaxációra. Mert a keverék sem egyik sem másik célra nem igazán jó.








